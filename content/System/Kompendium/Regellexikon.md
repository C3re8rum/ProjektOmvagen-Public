# 1. Definitionslista


## Regellexikon
I detta kapitel finns en lista med begrepp som är till för att förenkla förståelsen av resten av dokumentet.

**Spelledare (SL)** - Personen som spelar “världen”, alltså allt som inte är spelarkaraktärerna

**Spelare** - En fysisk person som spelar en rollfigur

**Karaktär** - En karaktär är en varelse i spelvärlden, som inte alltid men oftast har ett karaktärsblad.

**Rollfigur** - En karaktär i spelvärlden som kontrolleras av en spelare

**Spelledarperson (SLP/NPC)** - En karaktär som kontrolleras av SL

**Slag** - Spelledaren kan be en av spelarna om att göra ett slag för att försöka någonting som inte är trivialt. När träningstypen inte är specificerad refererar texten alltid till ett standardslag, alltså 2d8, där relevanta tillägg eller avdrag, såsom grundegenskaper och färdigheter tas i hänsyn till. 

**Perfekt Slag** - Att slå två stycken åttor med ett standardslag, alltså uppnå ett omodifierat resultat på 16 motsvarar ett perfekt slag. Ett perfekt slag motsvarar det bästa möjliga utkomsten en karaktärs handlingar kan uppnå, vilket oftast (men inte alltid) resulterar i att lyckas, ett perfekt slag med ett vapen motsvarar en kritisk träff [Se 4.3.1]

**Fummel** - Att slå två stycken ettor med ett standardslag, alltså uppnå ett omodifierat resultat på 2 motsvarar fummel. Fummel motsvarar det sämsta möjliga resultatet från en karaktärs handlingar kan uppnå. Att fumla med ett vapen motsvarar alltid en miss

**Svårighetsgrad** - Alltid när en karaktär gör ett slag för att försöka lyckas med någonting görs detta mot en svårighetsgrad. Är slagets resultat samma nummer som svårighetsgraden eller över lyckas den.

# 2. Varelser


## Grundegenskaper
Det finns fyra grundegenskaper som alla karaktärer har: Styrka, Smidighet, Intellekt och Karisma.

**Styrka(STY)** representerar hur stark och tålig en karaktär är.

**Smidighet(SMI)** representerar en karaktärs smidighet, fingerfärdighet och koordination.

**Intellekt(INT)** representerar en karaktärs mentala förmåga, alltså hur smart och viljestark karaktären är.

**Karisma(KAR)** representerar hur stark personlighet en karaktär har. Detta manifesteras ofta som att ha lätt för att tala med folk och att vara svår att manipulera.

Dessa finns på en skala från -5 => 10, det är däremot mycket ovanligt, särskilt hos människoliknande varelser att uppnå någonting högre än 5.
## Färdigheter 
Olika karaktärer har olika specialområden och dessa beskrivs av färdigheter, det finns sex stycken färdigheter:  Atleticism, Spaning, Smygande, Kunskap, Kommunikation och Överlevnad. 

Dessa kombineras alltid med en grundegenskap när ett slag efterfrågas av spelledaren, även om vissa kombinationer är ovanliga kan alla grundegenskaper och färdigheter kombineras.

## Bepansringsnivå 
En karaktärs bepansring nivå (BN) motsvarar hur svårt det är att träffa en karaktär. Till skydd räknas alla typer av rustningar, sköldar eller andra tillägg.

BN = 9 + SMI + Skydd





# 3. Rollfiguren


## Härstamning
Alla karaktärer har en ras, alltså vilken typ av varelse karaktären är. I detta speltest ligger inte fokus på raser och därför påverkar endast raserna en karaktärs utseende. De primära raserna som kan väljas är människa, alv, dvärg och hob.
## Yrken  

Ett yrke är en rollfigurs sysselsättning, vilket definierar dess förmågor och helt enkelt vad rollfiguren är bra på. Det finns tre yrken som testas: Krigare, Spejare och Magiker. Alla yrken har även specialiteter inom dessa men i detta test kommer endast magikerns specialiteter hanteras, då krigare och spejare inte specialiserar sig förrän på sin andra nivå. 

### Krigare
**KP-Bas: 18**

**Färdigheter:** Athleticism, Välj två av följande: Spaning, Smygande, Kommunikation, Överlevnad

En krigare är tränad att använda alla typer av sköldar och vapen. 

###### (Förmåga: Passiv) Snabbfotad
Din förflyttning ökar med 1 FE

###### (Förmåga: Sidohandling) Adrenalinkick 
Dina år på slagfältet har lett till att du förstår att när kroppen utsätts för extrema utmaningar kan den använda sig av energireserver. När du använder din adrenalinkick får du följande effekter:
- Du helar omedelbart KP lika ett antal T8 gånger din nivå.
- Du får som en del av denna sidohandling slå en gång med ett valfritt vapen.

Efter att du fått din adrenalinkick kan du inte använda den tills du vilat i minst 1 timme.

### Spejare
**KP-Bas**: 14

**Färdigheter**: Smygande, Välj två av följande: Atletism, Spaning, Kunskap, Överlevnad

En spejare är tränad att använda enhandsvapen och avståndsvapen.

###### (Förmåga: Passiv) Skogsvana fötter
Du har vandrat genom den mest kuperade skogen och de brantaste bergen. Du kan passera genom svår terräng obehindrat och kan klättra lika snabbt som du kan gå.

###### (Förmåga: Reaktion) Kvicktänkt
Vildmarken är en farlig plats som kräver rätt beslut på ett ögonblick, åtminstone om du vill överleva. När du är målet av en attack eller i träffzonen för någon förmåga som har en area kan du använda din reaktion för att kasta iväg dig själv 3 FE utan att provocera en reaktion. 

### Magiker
**KP-Bas**: 10

**Färdigheter**: Kunskap, Välj två av följande: Spaning, Smygande, Kommunikation, Överlevnad

Det enda vapnet magiker är tränade i att använda är trästaven. 

Det finns många olika skolor av magin, de mest vanliga är Arcanum (Lärd magi), Sanctum(Religiös magi), Animalium(Naturmagi) och Musicum(Musikalisk magi). I detta speltest kommer endast Arcanum och Sanctum att hanteras. 

Magiker kan alla de besvärjelser som står nedskrivna i magiskolan de tillhör (vilket återfinns i 5. Magi) och för den nivå av magiker de är, inklusive alla besvärjelser under dess nuvarande nivå. Alla magiregler återfinns i kapitel 5. Magi. 

#### Lärd Magiker

En lärd magikers källa är dess kunskap av väven, från vilken all magi kommer ifrån. De har därför bättre koll på magi teori än alla andra magiker.

###### (Förmåga: Passiv) Magisk Specialité
Välj en besvärjelse, du får +2 i ditt magislag när du vill försöka framkalla den.

#### Religiös Magiker
En religiös magikers källa är en särskild gud de har ägnat sitt liv åt. Denna gud har uppmärksammat sin följare och valt att ge den en gåva, magins konst.

###### (Förmåga: Special) Gudomlig Guidning
Du ställer en fråga till din gud och slår för INT+NIVÅ. Bereonde på resultatet ger SL dig något slags svar på frågan, även om det kanske inte alltid är helt solklart vad guden menar.
## Tilldelande av grundegenskaper
För att tilldela en rollfigur hur många poäng den har i varje grundegenskap ges en lista. 

Listan ser ut på följande sätt: -1, 0, 1, 3

Dessa får placeras ut på de olika grundegenskaperna.


## Kroppspoäng 
Hur stryktålig en rollfigur är bestäms av dess kroppspoäng (KP). Hur många kroppspoäng en karaktär beror på flera faktorer men består av tre komponenter: yrke & nivå och styrka. 

KP = Nivå*(Yrke-baserad KP-bas) + Nivå\*STY

EX: 1 spejare av första nivån med 2 i styrka beräknar sin KP med formeln KP = 14 + 2

# 4. Utrustning


## Vapen
Det finns tre typer av vapen, enhandade vapen, tvåhandade vapen och projektilvapen. 

Exempel på enhandsvapen är:  Kniv, Kortsvärd, Handyxa och Stav (ca 1T6)
Exempel på tvåhandsvapen är: Stridsyxa, Långsvärd, Hillebard och Slägga (ca 1T10)
Exempel på projektilvapen är: Slangbella, Kortbåge, Långbåge (ca 1T8)
*Senare speltest kommer att behandla vapen i mer detalj, i nuläget ges förfogande till spelledaren att bestämma över vilken kategori olika vapen hamnar i, och därmed hur mycket skada de gör. Det är även viktigt att definiera vapnets räckvidd.*

När du ska använda enhandsvapen kan du välja om du vill använda Smidighet eller Styrka, detta refereras med samlingsnamnet Fysisk förmåga (FYS). Detta innebär att du lägger till din FYS både till när du ska försöka träffa något och till skadan som vapnet gör.

När du ska använda tvåhandsvapen används styrka. Detta innebär att du lägger till STY både till när du ska försöka träffa något och till skadan som vapnet gör.

När du ska använda projektilvapen används smidighet.Detta innebär att du lägger till SMI både till när du ska försöka träffa något och till skadan som vapnet gör. 

## Skydd
För att skydda sig från skada finns skydd, alltså sköldar och rustningar. Dessa finns i tre varianter; Lätt, Medeltung och Tung.

**Lätta sköldar** ger en karaktär +1 i bepansringsnivå.
**Medeltunga sköldar** ger en karaktär +2 i bepansringsnivå. Kräver minst 2 i STY.
**Tunga sköldar** ger en karaktär +3 i bepansringsnivå. Kräver minst 3 i STY.

**Lätt rustning** ger en karaktär +2 i bepansringsnivå.
**Medeltung rustning** ger en karaktär +4 i bepansringsnivå, men de kan högst lägga till 2 poäng från sin smidighet. Kräver minst 2 i STY.
**Tung rustning** ger en karaktär +6 i bepansringsnivå, men de får inte lägga till några poänga från sin smidighet. Kräver minst 3 i STY.
## Övrigt
I detta speltest är inte utrustning i fokus, övrig utrustning kan försummas och det kan antas att rollfigurerna har vad som krävs för att göra grundläggande saker, som att slå läger, laga mat och liknande. Ifall rollfigurerna vill göra något “utöver det vanliga” ges spelledaren (som vanligt) makt att improvisera.


# 5. Strid


## Definitionslista
**Rundan** motsvarar att alla karaktärer som deltar i striden har fått sin tur. En runda motsvarar ungefär 6 sekunder. 

**Turen**  är en karaktärs del av en runda. Den består av tre delar: En huvudhandling, En sidohandling och förflyttning

**Huvudhandlingen** är det stora som en karaktär vill göra på en runda. Det kan bland annat innefatta att svinga ett svärd, kasta en besvärjelse eller att försöka dyrka upp ett lås på en dörr.

**Sidohandlingen** är en mindre handling som en karaktär kan göra på en runda. Det kan bland annat innefatta att plocka upp ett föremål, läsa skrift eller dra ett vapen.

**Förflyttning** innebär att karaktären kan röra på sig på sin tur. Förflyttning brukar delas upp i “rutor”(förflyttningsenheter, FE). 1FE motsvarar ungefär 1.5m. Om inget annat speciferas kan en karaktär förflytta sig 6 FE på en tur.

**Reaktion**, varje karaktär har för varje runda en reaktion de kan använda för att reagera på saker som händer på slagfältet.

**Närområdet** är vanligtvis som allt inom 1FE av karaktären. Vissa varelser, som kanske exempelvis har onaturligt  långa armar eller enorma vapen kan ha större närstridsområden.
## Ordning 

För att bestämma i vilken ordning de olika karaktärerna i en strid ska agera bestäms vem som var snabbast på att reagera, den som tar initiativ.

Initiativ är vanligtvis ett smidighetslag, men kan även ha andra tillägg/avdrag. Om två eller flera karaktärer har samma initiativ, anses dess smidighetsbonus vara decimaler till resultat (alltså får personen med högst SMI agera först). Om initiativ fortfarande är lika, får de antingen komma fram till själva vilka som agerar först (om det är två rollfigurer). Står det mellan en SLP och en Rollfigur, agerar rollfigurer först. Om det står mellan två SLP agerar de samtidigt.

**TIPS**: Med stora mängder fiender kan det bli svårt att hålla reda på initiativ, därför kan en förenkling tillämpas. Låt alla fiender av samma typ, exempelvis alla trollblod, agera på samma initiativ, men låt gärna fortfarande en eventuell ledare ha sitt eget initativ.  


## Förflyttning

### Svår Terräng
Svår terräng innebär att varje FE kostar 2FE att röra sig igenom.

### Liggandes
I strid är det ibland lätt att hamna på marken, antingen för att du blir nedkastad eller för att du kastar dig mot marken.

- Att förflytta sig medan du är liggande kostar 2FE för varje FE du vill förflytta dig. Om detta görs i svår terräng kostar det totalt 3FE per FE du vill förflytta dig.
- Att falla ned till att vara liggandes med mening kostar ingen förflyttning. 
- Att ställa sig upp kostar 3 FE, och gör dig öppen för fienders reaktioner.

## Handlingar 
### Huvudhandlingar

**Attackera**. Du använder ett vapen du har till ditt förfogande, eller till och med dina knytnävar. 

**Besvärjelse**. Magiker kan använda besvärjelser i strid. Vilken typ av handling en besvärjelse kräver står beskriven i besvärjelsen.

**Sprint**. Du springer helt enkelt. Denna handling ger dig lika mycket extraförflyttning som din standardförflyttning för denna tur.

### Reaktioner
Vissa karaktärer har särskilda förmågor som låter de göra extraordinära saker när en reaktion provoceras, alla karaktärer kan däremot attackera som reaktion.

Det som provocerar reaktioner är: 
- Att ställa sig upp från att vara liggande    
- Att förflytta sig från en annan karaktärs närområde

## Skada och Kroppspoäng 
En karaktärs kroppspoäng motsvarar en kombination av fysisk och mental uthållighet, levnadsvilja och tur. Karaktärer med fler kroppspoäng är svårare att döda och de med färre är mer fragila. 

En karaktärs nuvarande kroppspoäng kan vara alltifrån dess max-värde ned till 0. När en karaktär tar skada, subtraheras skadan från kroppspoängen.

### Slå för skada
Det du använder för att göra skada med beskriver hur mycket skada den gör. Med avdrag går det att göra 0 skada med en träff, men aldrig mindre.

Om något låter en karaktär gör skada till flera andra karaktärer samtidigt används samma tärningsslag för allas skada.

**Kritisk träff** innebär att karaktären har gjort ett perfekt slag för att träffa med sitt vapen. Dubbla mängden tärningar som ursprungligen skulle ha slagits och addera därefter eventuella tillägg för att få skadan den kritiska träffen gjorde.

### Typer av Skada
I detta test kommer dessa ha minimal effekt, men kan vara intressant i framtida test.

- Fysisk skada (FYS) 
- Eld
- Frost
- Blixt
- Gift
- Magisk skada

### Resistansgraden 
Vissa varelser är särskilt bra på att motstå olika typer av skada. Detta noteras som X: Y där X motsvarar skadetypen och Y motsvarar hur mycket skada en karaktär kan motstå innan den börjar ta skada, exempelvis: ELD: 10, numret kallas även för resistansgraden (RG).

Varje gång karaktären tar skada av den typen den är resistent mot, subtraheras skadan med RG, med 0 som minsta differens.

## Regellexikon
När en karaktär når 0 KP blir den antingen nedjord eller dör. 

Karaktären **dör** om den skadan som är kvar efter att den nått 0 KP är större än hälften av  dess maximala KP. Om inte blir den nedgjord.

Om en karaktär är nedgjord vandrar den på den tunna gränsen mellan liv och död och kämpar för att hålla sig vid liv.

En karaktär som är **nedgjord** orkar inte stå upp själv utan faller till marken. En nedgjord karaktär kan på sin tur **antingen** förflytta sig, göra en huvudhandling eller en sidohandling och kan inte använda sin reaktion. En nedgjord karaktär dör om den tar mer skada än sitt halva sitt maximala KP (KP räknas negativt vilket även gäller för eventuell läkekonst och magi mot karaktären). 

En karaktär som är nedgjord har tillräckligt svåra skador att den måste slåss för att hålla sig vid liv. Vid slutet av alla sina turer medan den är nedgjorden behöver den slå ett STY-slag. Om resultatet är lägre än 10 tar karaktären 1T4 skada. En annan varelse kan stabilisera sådan  att den karaktären som är nedgjorde slipper slå detta slag genom att lyckas med läkekonst (vanligtvis INT+Kunskap) mot en SG som är lika med 6 plus absolutbeloppet av deras nuvarande KP (alltså tas minustecknet från KP:t bort för denna beräkning).




# 6. Magi


## Regellexikon

När du vill använda magi beskriver du:
- Vilken besvärjelsedomän du vill försöka kasta
- Vilken grad av besvärjelse du vill försöka framkalla 
- Om du vill spendera mana på magin
- Mot vem eller var du kastar besvärjelsen

Efter att du har gjort det och fått godkännande från SL kan du slå för magi. Ett magislag är ett stanardslag där du lägger till din INT+2\*nivå. Vilken SG du behöver uppnpå framgår av tabellen nedan. Om du spenderar 1 mana på magin lägger till 3 till magislaget du gör. En karaktär kan maximalt spendera 2\*Nivå mana per besvärjelse.

| Besvärjelsegrad (BG) | SG  |
| -------------------- | --- |
| 1                    | 14  |
| 2                    | 18  |
En karaktär har en mängd mana som är lika med 1+Nivå\*INT

Arcanum: Eld, Frost, Magiseende, Vind, Sköld

Sanctum: Eld, Förbanna, Kraft, Läka, Ljus

# Arcanum
| Besvjärjelse                                                      |
| ----------------------------------------------------------------- |
| [Eld](../Regler/5.%20Magi/Besvj%C3%A4rjelser/Eld.md)               |
| [Frost](../Regler/5.%20Magi/Besvj%C3%A4rjelser/Frost.md)           |
| [Magiseende](../Regler/5.%20Magi/Besvj%C3%A4rjelser/Magiseende.md) |
| [Sköld](../Regler/5.%20Magi/Besvj%C3%A4rjelser/Sk%C3%B6ld.md)           |
| [Vind](../Regler/5.%20Magi/Besvj%C3%A4rjelser/Vind.md)             |


# Sanctum
| Besvjärjelse                                                  |
| ------------------------------------------------------------- |
| [Eld](../Regler/5.%20Magi/Besvj%C3%A4rjelser/Eld.md)           |
| [Förbanna](../Regler/5.%20Magi/Besvj%C3%A4rjelser/F%C3%B6rbanna.md) |
| [Kraft](../Regler/5.%20Magi/Besvj%C3%A4rjelser/Kraft.md)       |
| [Ljus](../Regler/5.%20Magi/Besvj%C3%A4rjelser/Ljus.md)         |
| [Läka](../Regler/5.%20Magi/Besvj%C3%A4rjelser/L%C3%A4ka.md)         |


# Besvärjelsesamling
### Eld
*Arcanum, Sanctum*

**Uppladdningstid:** 1 huvudhandling

**Räckvidd:** 10 FE(15m)

**Varaktighet**: Omedelbar

###### Första graden
Du kallar fram ett eldklot som du slungar mot en varelse. Om den träffar tar varelsen 1T8 eldskada och fattar eld. Tills varelsen använder en huvudhandling för att skaka av sig elden eller på annat sätt lyckas släcka den tar den vid början av sin tur 1T4 eldskada.

###### Andra graden
Du fokuserar ytterligare och lyckas koncentrera in energin som en magisk bomb. Välj istället en punkt inom räckvidden. Alla varelser inom 1 FE måste slå SMI mot din MMSG eller ta skadan och fatta eld som beskrivs ovan.
### [Frost](Frost.md) 
*Arcanum*

**Uppladdningstid:** 1 huvudhandling

**Räckvidd:** 10 FE (15m)

**Varaktighet**: Omedelbar

#### Första graden
Du kallar samman ett en froststråle mot ditt mål. Målet tar 1T6 frostskada och tappar 2 FE av sin förflyttningsförmåga till början av din nästa tur. 

####  Andra graden
Styrkan i din froststråle ökar och målet måste slå STY för att inte bli fastfrusen till slutet av din nästa tur. En fastfrusen varelse kan inte ta några handlingar och attacker mot varelsen får en bonus på 1T6.
### Förbanna
*Arcanum*

**Uppladdningstid:** 1 huvudhandling

**Räckvidd:** 2 FE (3m)

**Varaktighet**: 1 minut

#### Första graden
Du lägger en förbannelse över en varelse du kan se inom räckvidden. Denna varelse lyckas med ett KAR-slag mot din MMSG. Om slaget misslyckas blir varelsen förbannad och måste under den närmaste minuten ta bort 1T6 från alla slag som görs med en grundegenskap du väljer. 

#### Andra graden
Du märker varelsen med din gudomliga energi vilket försvagar varelsens försvar. Om varelsen misslyckas med slaget oven får den -2 till deras BN.
### Kraft
*Sanctum

**Uppladdningstid:** 1 huvudhandling

**Räckvidd:** Beröring

**Varaktighet**: 1 minut

#### Första graden
Du ber en välsignebön riktad mot en varelse som du vidrör. I en minut framöver kan denna lägga till 1T10 till ett valfritt standardslag, efter att ett standardslag gjorts försvinner besvärjelsens verknad.

#### Andra graden
Under en minuts tid sammankallar du helig kraft från väven som du slutligen delar ut till dina allierade. Uppladdningstiden förändras till en minut. Välj upp till 3 varelser inom räckvidden som du ger denna kraft. Alla varelser du väljer får under varaktigheten extra KP lika med 1T8 + din INT och helar även med samma mängd kp. Dessa varelser får även effekten som beskrivs av besvärjelsens första grad.

Detta innebär att deras maximala KP ökar under varaktigheten. 

### Ljus
*Sanctum*

**Uppladdningstid:** 1 huvudhandling

**Räckvidd:** Beröring

**Varaktighet**: 1 minut

#### Första graden
Du vidrör vid ett föremål som börjar lysa starkt. Föremål lyser upp som en fackla. Du kan släcka föremålet genom att yttra “Nox”.

#### Andra graden
Ljuset blir nästan lika starkt som solen själv. Istället för att beröra ett objekt väljer du en punkt inom 10FE (15m). Den punkten lyser så starkt att allt inom 1 FE blir bländade om de misslyckas med ett CHA-slag mot din MMSG.  
### Läka
*Sanctum*

**Uppladdningstid:** 1 huvudhandling

**Räckvidd:** Beröring

**Varaktighet**: Omedelbar

*En varelse kan endast påverkas av denna besvärjelse ett antal gånger som är lika med INT+nivå per dag.*

#### Första graden
**Du vidrör vid en varelse och läker dess skador. Varelsen helar omedelbart ett antal KP som är lika med 2T6+INT.**

#### Andra graden
Din syn vidgas och du har möjlighet att läka flera varelser samtidigt. Välj 3 varelser inom din syn som du helar 1T10+INT. 

### Magiseende
*Arcanum*

**Uppladdningstid:** 1 tur

**Räckvidd:** 10 FE

**Varaktighet**: 1 minut

###### Första graden
Du gräver djupt inombords tills du ser in i självaste väven. Under besvärjelsens varaktighet kan du inom räckvidden se magiska föremål, upptäcka om en besvärjelse används fastän du inte kan se den samt upptäcka om någon är påverkad av magi. 

###### Andra graden
Istället för att se om föremål är magiska runt omkring dig fokuserar du istället på ett föremål som du kan se inom räckvidden. Du får reda på om föremålet är magiskt, vilken typ av magi som påverkar det och vad magin gör. Vissa föremål är immuna mot denna besvärjelse. Om du misslyckas med att identifiera ett föremål med denna magi ökar SG med 2 för att identifiera föremålet igen.
### Sköld
*Arcanum*

**Uppladdningstid:** 1 reaktion

**Räckvidd:** Personlig

**Varaktighet**: Tills början av din nästa tur

#### Första graden
En osynlig och transparent barriär skyddar dig. Till början av din nästa tur ökar din bepansringnivå med +3, detta inkluderar attacken som du reagerade mot.

#### Andra graden
Istället för att endast skydda dig ökar skölden till att ge allt inom 1FE en +3 till BN och slag för att motstå projektiler och effekter som påverkar ytan.
### Vind
*Arcanum*

**Uppladdningstid:** 1 huvudhandling
**Räckvidd:** 10 FE (15m)
**Varaktighet**: Omedelbar

#### Första graden
Du kallar fram en vindpust för att försöka förflytta en annan varelse. Varelsen måste göra ett STY-slag mot din MMSG. Vid misslyckande puttas varelsen 4 FE bort från dig.

#### Andra graden
Vinden ökar i styrka tillräckligt för att det är svårt för varelser att stå på sina ben. Istället för att välja en varelse att förflytta på blåser vinden från dig och 5 FE frammåt, en varelse som misslyckas flyttas till slutet av vindens räckvidd och faller ned på marken.


