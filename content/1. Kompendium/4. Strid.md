---
tags:
  - Kapitel
share: true
---
## Definitionslista
**Rundan** motsvarar att alla karaktärer som deltar i striden har fått sin tur. En runda motsvarar ungefär 6 sekunder. 

**Turen** är en specifik karaktärs del av en runda. Under sin tur kan en karaktär göra upp till 4 [[Handlingar|handlingar]].  

**Handlingen** är en specifik sak en karaktär vill göra under en runda. Det kan bland annat innefatta att svinga ett svärd, kasta en besvärjelse, interagera med föremål eller att försöka dyrka upp ett lås på en dörr.

**Förflyttning** innebär att karaktären kan röra på sig på sin tur. Förflyttning brukar delas upp i “rutor”(förflyttningsenheter, FE). 1FE motsvarar ungefär 1.5m. En karaktärs standardförflyttningshastighet är 6FE (9m).

**Reaktion**, när särskilda saker sker (se [[Handlingar#Reaktioner|reaktioner]]) kan en karaktär använda 1 handling per reaktion för att reagera på det som händer på slagfältet.

**Närområdet** är vanligtvis som allt inom 1FE av karaktären. Vissa varelser, som kanske exempelvis har onaturligt långa armar eller enorma vapen kan ha större närområde.

## Ordning 

För att bestämma i vilken ordning de olika karaktärerna i en strid ska agera bestäms vem som var snabbast på att reagera, den som tar initiativ.

Initiativ är vanligtvis ett smidighetslag, men kan även ha andra tillägg/avdrag. Om två eller flera karaktärer har samma initiativ, anses dess smidighetsbonus vara decimaler till resultat (alltså får personen med högst SMI agera först). Om initiativ fortfarande är lika, får de antingen komma fram till själva vilka som agerar först (om det är två rollfigurer). Står det mellan en SLP och en Rollfigur, agerar rollfigurer först. Om det står mellan två SLP agerar de samtidigt.

> [!info]- Tips för att hantera stora mängder fiender 
> Med stora mängder fiender kan det bli svårt att hålla reda på initiativ, därför kan en förenkling tillämpas. Låt alla fiender av samma typ, exempelvis alla trollblod, agera på samma initiativ, men låt gärna fortfarande en eventuell ledare ha sitt eget initativ.  



## Förflyttning

### Svår Terräng
Svår terräng innebär att varje FE kostar 2FE att röra sig igenom.

### Liggandes
I strid är det ibland lätt att hamna på marken, antingen för att du blir nedkastad eller för att du kastar dig mot marken.

- Att förflytta sig medan du är liggande kostar 2FE för varje FE du vill förflytta dig. Om detta görs i svår terräng kostar det totalt 3FE per FE du vill förflytta dig.
- Att falla ned till att vara liggandes med mening kostar ingen förflyttning. 
- Att ställa sig upp kostar 3 FE, och gör dig öppen för fienders reaktioner.


## Handlingar 

Vid strid begränsas det en karaktär kan göra på en begränsad tid. Under en runda kan en karaktär göra maximalt 4 handlingar (vissa SLP kan ha fler, men 4 är standard), där de flesta vanligtvis sker under karaktärens tur. Efter att karaktären har avslutat sin tur får den tillbaka alla sina handlingar.

Det finns två typer av handlingar:
- **Grundläggande handlingar** kan alla göra
- **Specialhandlingar** kan endast utföras av karaktärer där det någonstans uttrycks att de kan använda dem.

### Adrenalin 

Många specialhandlingar använder sig av adrenalin. Denna är en viktig resurs som alla typer av krigare behöver bemästra. 

När en karaktär går in i strid kan den maximalt ha 1 Adrenalin. Om karaktären har mindre än halva sitt KP kvar ökar antalet till 2 (vilket du också fyller direkt).

När du börjar din tur utan adrenalin, slå 1T6. Är resultat 5 eller 6 får du tillbaka 1 adrenalin. Varje yrke i krigargruppen har dessutom ett speciellt sett de kan återhämta sig på. Istället för att spendera adrenalin kan du också välja att spendera 2 handlingar (notera att detta innebär att du oftast spenderar hela din tur med att använda en specialhandling). 


### Grundläggande handlingar

#### Attackera (1)
Du använder ett vapen du har till ditt förfogande, eller med dina knytnävar för att slå mot en varelse inom din räckvidd. Slå ett attackslag för vapnet du använder och jämför med målets försvar för att se vad som händer. 

**Lyckat slag**: Du gör skada i enlighet med vad som beskrivs av vapnet, inklusive tillägg, bortdrag etc. 

**Vid upprepning**: Dra bort 3 från attackslaget för varje gång du attackerat.







#### Spring (1)
Du kan under rundan röra dig upp till din förflyttning. Förflyttning behöver inte ske i direkt följd efter att handlingen har tagits, utan kan delas upp under turen. 



#### Håll Fast (1)
Du försöker att hålla fast en karaktär som du är i närstrid med. Slå ett slag som är Idrott + STY mot karaktärens Idrott + FYS. Om du vinner slaget håller du nu fast karaktären.

En karaktär som hålls fast av dig kan inte förflytta sig (utan magiska hjälpmedel), har en -3 till sitt försvar. För att ta sig ur använder karaktären en handling och slår Idrott + FYS mot det ursprungliga slaget du gjorde.  

När du har en karaktär fasthållen har du mer kontroll och kan exempelvis försöka kasta eller slå ned karaktären till marken.  



#### Kraftfull Attack (1)
När du [[Attackera (1)|attackerar]] kan du välja att göra det till en kraftfull attack, lägg i så fall till STY/SMI till skadan beroende på om du använder STY/SMI för att träffa. 






#### Reträtt (1)
Rulla 1FE bakåt utan att provocera reaktioner. 






#### Utfallsattack (1)
När du [[Attackera (1)|attackera]]r med ett närstridsvapen kan du välja att göra en utfallsattack. Då sträcker du dig fram och för den attacken ökar din räckvidd, för slaget får du en ökad räckvidd med 1FE.  



### Specialhandlingar 
#### Kasta besvärjelse (X)
**Förutsättning**: Måste ha tillgång till minst en besvärjelse.

Du försöker använda en besvärjelse du har tillgång till. Mängden handlingar du behöver spendera på att använda en särskild besvärjelse beskrivs i besvärjelsen.







#### Parera (1)
*Reaktion*

**Förutsättning**: Är tränad med vapnet som du vill parera med.

**Utlöses av**: En karaktär slår mot dig eller någon inom din räckvidd.

Ditt eller den andra karaktärens försvar ökar med 1T4+TG mot attacken som utlöste reaktionen.










#### Res sköld (1)
*Reaktion*

**Förutsättning**: Tränad att använda sköld

**Utlöses**: Du är målet av en attack eller i träffzonen för en förmåga som träffar en area

Du kan resa din sköld och omedelbart öka ditt försvar med 1T4 + TG tills början av din nästa tur. Är du i träfffzonen för en areaförmåga kan du istället lägga till resultatet av slaget till det du slår för att motstå förmågan.






#### Pilregn (1)
**Förutsättning**: Är tränad med pilbåge.

**Kostnad**: 1 Adrenalin

När du [[Attackera (1)|attackerar]] kan du välja att göra ett pilregn. Du drar iväg ett gäng pilar upp i luften och minskar din precision för att öka din skjuthastighet. Välj en punkt inom din räckvidd med pilbågen. Alla karaktärer inom 2FE av punkten tar lika mycket skada som om de skulle träffats av en pil från bågen om de träffas av attacken.









#### Sköldsmäll (2)
**Förutsättning**: Tränad med sköld.

**Kostnad**: 1 Adrenalin

Du rusar framåt och försöker överväldiga din motståndare. Rör dig upp till 2FE och slå sedan Idrott+STY mot karaktärens Idrott+FYS. Om du vinner blir karaktären bedövad och kan endast ta 1 Handling per tur tills slutet av din nästa tur.   




#### Virvlande Klinga (2)
**Förutsättning**: Är tränad i närstridsvapnet du vill använda.

**Kostnad**: 1 Adrenalin

Efter att du har träffat en attack mot en karaktär kan du använda dit momentum och som fortsättning spinna runt och försöka träffa alla i din omgivning. Slå ett till attackslag, vilket riktas mot alla inom din räckvidd med vapnet. Om det träffar gör vapnet normal skada mot alla som träffas. 





### Reaktioner
Vissa karaktärer har särskilda förmågor som låter de göra extraordinära saker när en reaktion provoceras, alla karaktärer kan däremot attackera som reaktion.

Det som vanligtvis provocerar reaktioner är: 
- Att ställa sig upp från att vara liggande    
- Att förflytta sig från en annan karaktärs närområde


## Skada och Kroppspoäng 
En karaktärs kroppspoäng motsvarar en kombination av fysisk och mental uthållighet, levnadsvilja och tur. Karaktärer med fler kroppspoäng är svårare att döda och de med färre är mer fragila. 

En karaktärs nuvarande kroppspoäng kan vara alltifrån dess max-värde ned till 0. När en karaktär tar skada, subtraheras skadan från kroppspoängen.

### Slå för skada
Det du använder för att göra skada med beskriver hur mycket skada den gör. Med avdrag går det att göra 0 skada med en träff, men aldrig mindre.

Om något låter en karaktär gör skada till flera andra karaktärer samtidigt används samma tärningsslag för allas skada.

#### Kritisk träff
Kritisk innebär att karaktären har gjort ett perfekt slag för att träffa med sitt vapen. Dubbla mängden tärningar som ursprungligen skulle ha slagits och addera därefter eventuella tillägg för att få skadan den kritiska träffen gjorde.

### Typer av Skada
I detta test kommer dessa ha minimal effekt, men kan vara intressant i framtida test.

- Fysisk skada (FYS) 
- Eld
- Frost
- Blixt
- Gift
- Magisk skada

### Resistansgraden 
Vissa varelser är särskilt bra på att motstå olika typer av skada. Detta noteras som X: Y där X motsvarar skadetypen och Y motsvarar hur mycket skada en karaktär kan motstå innan den börjar ta skada, exempelvis: ELD: 10, numret kallas även för resistansgraden (RG).

Varje gång karaktären tar skada av den typen den är resistent mot, subtraheras skadan med RG, med 0 som minsta differens.


## Död och att bli nedgjord
När en karaktär når 0 KP blir den antingen nedjord eller dör. 

Karaktären **dör** om den skadan som är kvar efter att den nått 0 KP är större än hälften av  dess maximala KP. Om inte blir den nedgjord.

Om en karaktär är nedgjord vandrar den på den tunna gränsen mellan liv och död och kämpar för att hålla sig vid liv.

En karaktär som är **nedgjord** orkar inte stå upp själv utan faller till marken. En nedgjord karaktär kan endast göra en handling per runda. En nedgjord karaktär dör om den tar mer skada än sitt halva sitt maximala KP (KP räknas negativt vilket även gäller för eventuell läkekonst och magi mot karaktären). 

En karaktär som är nedgjord har tillräckligt svåra skador att den måste slåss för att hålla sig vid liv. Vid slutet av alla sina turer medan den är nedgjord behöver den slå ett STY-slag. Om resultatet är lägre än 10 tar karaktären 1T4 skada. En annan varelse kan stabilisera sådan att den karaktären som är nedgjorde slipper slå detta slag genom att lyckas med läkekonst (vanligtvis INT+Kunskap) mot en SG som är lika med 6 plus absolutbeloppet av deras nuvarande KP (alltså tas minustecknet från KP:t bort för denna beräkning).




