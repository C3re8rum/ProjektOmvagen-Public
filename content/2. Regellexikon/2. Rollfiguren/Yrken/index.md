---
tags:
  - Regel
  - Rollfiguren
share: true
---
## Yrken  

Ett yrke är en rollfigurs sysselsättning, vilket definierar dess förmågor och helt enkelt vad rollfiguren är bra på. Det finns tre yrkesgrupper: Krigare, Magiker och Specialister. Generellt sett är krigare enklare att spela än specialister och magiker. 

#### Krigare
Krigare använder vapen på olika sätt, med olika strategi för att vara en farlig kraft på slagfältet. De använder adrenalin för att få ut ännu mer av sin personliga energi än vad som annars är möjligt. Inom gruppen krigare finns 3 yrken:

- **Barbaren** är en aggressiv vilding som kanaliserar sin ilska för att ta kål på sina fiender. 
- **Soldaten** är vältränad och är van vid att maximera sina energiresurser.
- **Spejaren** är en vildsmarksexpert och extra bra på att se till att fienderna inte slipper undan.

#### Magiker
Magiker använder sin kunskap om magi för att framkalla kraftfulla besvärjelser. De använder mana för att förstärka sin magi till nya höjder. Inom gruppen magiker finns 2 yrken:

- **Lärda magiker** använder sina djupa kunskaper för att kalla fram kraftfulla besvärjelser.
- **Präster (Religiösa Magiker)** får sin magiska kraft från sin gud. 

#### Specialister
Specialister är experter på just sin sak men är en väldigt bred grupp.

Inom gruppen Specialister finns 1 yrke:
- **Tjuvar** är experter på att... tjuva och är extra dödliga mot de som inte kan se varifrån kniven drar åt om strupen.

### Barbar
*Krigare*

**KP-Bas**: 18

**Färdigheter:** Idrott, Välj två av följande: Spaning, Smygande, Kommunikation, Överlevnad

**Utrustning**:
- Tränad med alla typer av vapen

**Återfår adrenalin genom att**: 
- Du tar skada från ett närstridsvapen

#### Naturligt Bepansrad (Passiv)
Din hud är onaturligt hård. Du kan lägga till din STY till ditt [[Försvar|försvar]] när du inte använder någon rustning och sköld.

#### Bärsärkagång (Aktiv)
**Kostnad**: 1 Handling, 1 Adrenalin

Du använder all din ilska och går in i en bärsärkagång. Den varar i upp till 1 minut, men avslutas om du blir nedgjord eller inte varken tar skada eller kan [[Attackera (1)|attackera]] på en tur. När du är i din bärsärkagång får du följande fördelar:
- Du lägger till din TG till skada med närstridsvapen 
- Reducera all fysisk skada du tar med 3, ned till ett minimum på 1. 


### Soldat
*Krigare*

**KP-Bas: 18**

**Färdigheter:** Idrott, Välj två av följande: Spaning, Smygande, Kommunikation, Överlevnad

**Utrustning**:
- Tränad alla typer av vapen
- Tränad alla typer av rustning och sköld

**Återfår adrenalin genom att**:
- Blockera eller Parera en attack

#### Snabbfotad (Passiv)
Din förflyttningshastighet ökar med 3FE.

#### Adrenalinkick (Aktiv)
**Kostnad**: 1 Adrenalin (Kan användas när som helst under en runda)

Dina år på slagfältet har lett till att du förstår att när kroppen utsätts för extrema utmaningar kan den använda sig av energireserver. När du använder din adrenalinkick får du följande effekter:
- Du återfår 2 handlingar
- Du läker omedelbart 2T6 KP

### Spejare
*Krigare*

**KP-Bas**: 14

**Färdigheter**: Smygande, Välj två av följande: Idrott, Spaning, Kunskap, Överlevnad

**Utrustning**
- Tränad Enhandsvapen
- Tränad Projektilvapen

**Återfå Adrenalin genom att:**
- Hitta en gömd karaktär
- Träffa en karaktär med ett vapen 2 gånger på din tur

#### Skogsvana fötter (Passiv)
Du har vandrat genom den mest kuperade skogen och de brantaste bergen. Du kan passera genom svår terräng obehindrat och kan klättra lika snabbt som du kan gå.

#### Kvicktänkt (Aktiv)
Vildmarken är en farlig plats som kräver rätt beslut på ett ögonblick, åtminstone om du vill överleva. Du får följande förbättringar till handlingen [[Reträtt (1)|Reträtt (1)]]:
- När du använder handlingen förflyttar du dig 3FE istället
- Du kan använda reträtt som en reaktion när någon riktar en attack mot dig (eller du är i träffzonen för något som riktar sig mot en area)


### Lärd Magiker
*Magiker*

**KP-Bas**: 10

**Färdigheter**: Kunskap, Välj två av följande: Spaning, Smygande, Kommunikation, Överlevnad

En lärd magikers källa är dess kunskap av väven, från vilken all magi kommer ifrån. De har därför bättre koll på magi teori än alla andra magiker.

**Utrustning**
- Tränad med Trästav (Enhandat)

#### Magi (Aktiv)
Du är tränad i att använda magi av den lärda skolan (Arcanum). Du kan alla de besvärjelser som tillhör din skola (vilka återfinns i [[5. Magi|5. Magi]]) och för din nivå. Alla magiregler återfinns i kapitel [[5. Magi|5. Magi]].  

#### Magisk Specialitet (Passiv)
Välj en besvärjelse, du får +2 i ditt magislag när du vill försöka framkalla den.





### Präst (Religiös Magiker)
*Magiker*

**KP-Bas**: 10

**Färdigheter**: Kunskap, Välj två av följande: Spaning, Smygande, Kommunikation, Överlevnad

En religiös magikers källa är en särskild gud de har ägnat sitt liv åt. Denna gud har uppmärksammat sin följare och valt att ge den en gåva, magins konst.


#### Magi (Aktiv)
Du är tränad i att använda magi av den religiösa skolan (Sanctum). Du kan alla de besvärjelser som tillhör din skola (vilka återfinns i [[5. Magi|5. Magi]]) och för din nivå. Alla magiregler återfinns i kapitel [[5. Magi|5. Magi]].  

#### Gudomlig Guidning (Aktiv)
*1 minut*

Du ställer en fråga till din gud och slår för INT+NIVÅ. Beroende på resultatet ger SL dig något slags svar på frågan, även om det kanske inte alltid är helt solklart vad guden menar.

### Tjuv
*Specialist*

**KP-Bas**: 12

**Färdigheter**: Smygande, Välj 2 valfria

#### Bedragare (Passiv)
Under dina år i "yrket" har du blivit en expert på din sak
- Din TG ökar med +3 i en valfri färdighet
- Du har lärt dig att kommunicera i kodspråk. När du skriver eller talar kan du välja att använda kodspråket, vilket endast kan förstås av den kriminella världen, eller andra som är särskilt tränade i det.

#### Försvaga fiende (Aktiv)
**Kostnad**: 1 Handling

När du [[Attackera (1)|attackerar]] kan du välja att också försvaga din fiende. Denna handling kan maximalt användas en gång per attack. Du kan då välja att försöka försvaga din fiende på ett av följande sätt:
- **Bedöva**. Karaktären blir döv
- **Förvirra**. Karaktären får -3 till alla attackslag och magislag
- **Exponera**. Karaktärens försvar minskar med 3.
- **Tröga till**. Karaktärens förflyttningshastighet halveras. 

För att motstå dessa slår karaktären FYS + Idrott mot ditt attackslag. Misslyckas de får de effekten, vilken varar tills slutet av din nästa tur. Om de fumlar varar den i en runda till. Karaktären tar skada som vanligt.

#### Utnyttja Sårbarhet (Passiv)
En gång per runda, när du [[Attackera (1)|attackerar]] en karaktär som antingen är påverkad av någon effekt eller som inte ser dig gör du extra skada enligt tabellen nedan. Du använder skadan från det högsta värdet.

| Effekter                            | Extraskada |
| ----------------------------------- | ---------- |
| Gömd                                | 1T12       |
| Förvirrad, Exponerad, Trög, Bedövad | 2T12       |
| Medvetslös, Paralyserad             | 3T12       |

Om en karaktär på annat sätt är förhindrad, kan den också ta mer skada från dina attacker. Om en effekt inte finns i tabellen men påverkar karaktären, fråga din spelledare om det skulle göra mer skada. 
