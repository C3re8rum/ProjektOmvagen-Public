---
tags:
  - Regel
  - Varelser
share: true
---
## Färdigheter 
Olika karaktärer har olika specialområden och dessa beskrivs av färdigheter, det finns sex stycken färdigheter:  Idrott, Spaning, Smygande, Kunskap, Kommunikation och Överlevnad. 

Dessa kombineras alltid med en grundegenskap när ett slag efterfrågas av spelledaren, även om vissa kombinationer är ovanliga kan alla grundegenskaper och färdigheter kombineras.

En spelledare frågar därför exempelvis “Slå för Styrka-Idrott" eller “Slå för Intellekt-Kommunikation”. 

- **Idrott** används när en karaktär träffar på svåra situationer där exempelvis simning eller klättrande ingår.
- **Spaning** används när en karaktär försöker leta efter eller upptäcka någonting.
- **Smygande** används när en karaktär vill göra någonting utan att bli upptäckt.
- **Kunskap** används när en karaktärs kunskap testas, exempelvis om den kommer ihåg vad en särskild ört gör om du äter den eller vem som var kung för 231 år sedan.
- **Kommunikation** används när en karaktär vill försöka övertala eller på annat sätt kommunicera med någon annan svårighet.
- **Överlevnad** används när en karaktärs överlevnadsförmåga i vildmarken testas. Detta är exempelvis spårning eller att göra upp läger.

### Träningsgrad (TG)
Om en karaktär är tränad i en färdighet kan den lägga till en bonus som beskrivs av tabellen nedan till alla slag där färdigheten används. Vilka färdigheter en karaktär är tränad i och i vilken grad de är tränad i bestäms av dess yrke och nivå. **Som grund är alla karaktärers träningsgrad 3**. Vissa förmågor och andra effekter kan öka den.